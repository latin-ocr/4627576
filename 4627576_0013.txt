V

orbiculatas motus menti convenire potissimum videtur, quod
eadem semper ratione, in eodem et in sese ipso versatur *),
ceteris loci mutationem requirentibus, quam ab universi natura
alienam esse voluit summus matrimi operis fabricator. Ve-
rum quoniam corpus ipsum sese movere nequit, idem animam
in medium imposuit, eamque per universum diffusam· usque
ad extrema porrexit, atque etiam extrinsecus mundano corpoii
circumdedit**); ita ut ea primitiva causa et fons esset vitae mo-
tusque, ab sese ipsa mota neque ulla externa vi impulsa, sed
cetera omnia impellens atque animans. ***) Igitur ex decem mo-
tus generibus, quae lib. X. de Legibus Plato statuit, mundo
tanquam corpori tribuitur primum, ubi corpus in eodem loco
ita movetur, ut centrum quidem firmiter stet, circuli autem
circumiecti minores et maiores secundum proportionem feran-
tur †): sed tanquam animato corpori decimum ei genus con-
gruit, quo sese ipsum moveat et omnia in sese, nulla extrin-
secus impellente causa. Et sic opifex mundum deum bea-
tum effecit. Iam vero ut ipsa mundi anima constructa, et
musicis sive harmonicis intervallis per universum corpus dispo-
sita ac divisa sit, Platonicis ac Pythagoricis rationibus alio loco

complexus sum, neque ea, quae ibi quam poteram accuratis-

*) Cf. Legg. X, p. 898. A.

**) P. 54'13. Ψυχὴν δὲ εἰς τὸ μέσον αὐτοῦ θεὶς διὰ παντὸς τε ἔτεινε,
καὶ ἔτι ’ἔξω τὸ σῶμα αὐτῇ περιεκάλυψεν.

***) Legg. X, p. 894. C. Cf. Phaedr. p. 245. C.

†) Legg. X, p. 893. C

