XXVI

nisi ipsum id, quod sensibus haudquaquam percipitur, sed
sola ratione intelligitur, intueri gestias. Verus astronomus, ait,
coelum universum quam perfectissime fabricatum esse affirma-
bit.- numquam tamen'credet, noctium et dierum atque men-
sium et annorum spatia astrorumque motus tales esse, ut num-
quam mutentur, quippe quum ea corpus habeant et conspici
queant: neque ille umquam earum rerum absolutam veritatem
investigare volet. Ut in geometria igitur, ita in astronomia et
musica rationes potius sequendas esse, istos autem in coelo ap-
parentes motus, et in instrumentis perceptos auribus sonos mit-

midos, quod, qui eos metiri vellent, inanem essent operam
suscepturi. Sic censentes Philolaus et Pythagorici, quum multa

in naturae cognitione fingerent, quid mirum, si in nonnullis
inter se discrepabant? Itaque ne in centrali quidem igne con-
sentiebant. Simplicius enim, postquam ea, quae supra retuli,
exposuit, haec subiicit: Sic quidem, ait, Aristoteles Pythagori-
corum placita intellexit3 qui tamen altius scrutati sunt, ignem
dicunt vim formantem esse, et antichthona lunam atque aethe-ยน
riam quasi terram3 ignem vero ex media tellure universam
nutrire ac sustentare. De luna quod dicit, neutiquam credi-
derim: etiam cetera non ita intellexerim, ut omnes Pythagori-
cos sic statuisse censeam, quum Philolao ignem seiunctum esse
a ceteris sphaeris, geometricis rationibus demonstratum sit:
potius haec singularis nonnullorum Pythagoricorum opinio
videtur fuisse, qui ignem non corpus in medio positum, sed
per universum mundum porrectam animam haberent. Hos

