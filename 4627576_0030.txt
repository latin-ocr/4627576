Xxn

gericis libris et Philippo Opuntio in commentario de solis lunae-
que defectu, derivant ex oppositione modo terrae modo an-
tichthonis. *) vQuodsi terra et inter centralem ignem ac solem,
ut F inter C et k, et inter lunam ac solem, ut inter k et i, ita
quidem collocata sit, ut centralis ignis medium inter lunam ac
terram locum teneat, ut C inter i et F, tum haec nostra terra
F soli k adversa est, et lucem in se coniectam a luna i defen-
dit, causaque defectionis lunae in terra posita est; contra, ubi
cetera sunt, ut modo dixi, terra autem non in ea parte posita,
ubi est F, sed in adversa E, ita ut 'media sit inter lunam et
centralem ignem, tum terra nostra‘ E aversa a sole est, anti-
chthon autem m ab eodem collustrata impedit, quominus solis
radii lunam i illustrent, et antichthon‚ non tellus proprie dicta
efficit, ut luna deficiat. ’

Philolaus igitur, quamquam a vulgari et recepta opinione
longissime recesserat, Pythagoricis commentis nimium addictus,
verum mundi ordinem, ad quem accesserat proxime, non
invenit, sed solem, quemadmodum ceteri, unum planetarum
duxit, quum eum potius centrum huius mundi habere deberet.
Cave tamen credas, si veterum nonnulli solem medium dicunt,
eos terrae ceterorumque planetarum motum circum eum sta-

*) V. Stob. ibid. p. 558. Clarius idem dicit Plutarchus, quem hahent,
de· placc- philost. II, 29. esse lunae defectum ἀνταύγειαν τὸ μὲν
τῆς γῆς, τὸ δὲ τῆς ἀντίχθονος, ubi vox ἀνταύγεια plane nostram
sententiam exprimit. De Philippoqopuntio fusius egi ad Plat. Min.
et ἰαθεὶς· Ρ· 74—76·

