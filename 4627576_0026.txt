XVIII

explicare Philolaus voluit: motam enim circum ignem terram
efficere diem noctemque ex Aristotelis narratione statuerant Py-
thagorici et inter eos haud dubie Philolaus. Hoc vero cum
terra non rotatione circum axem efficiat, apertum est fieri mu-
tatione positus ad solem (τῇ πρὸς τὸν ἥλιον σχέσει), ut recte
addit Simplicius in interpretatione eius loci, sive is sic in ipso
Aristotelis textu repererat, sive aliunde acceperat. Hoc quale
sit, Placita philosophorum ostendunt, quae secundum Philo-
laum terram ferri dicunt obliquo orbe (κατὰ κύκλου λοξοῦ) et
versus eandem partem, versus quam solem et lunam (ὁμοιοτρό-
πως mic? καὶ σελήνῃ).

Sol fertur in ecliptico circulo, quem oblique secat
aequidialis orbis, in quo terra movetur: sol autem, luna et
planetae feruntur ab occidente ad orientem: similiter igitur
ab occasu ad ortum terram moveri Philolaus statuebat, non
tamen circum axem, sed circum medium mundi ignem, idque
unius noctis et diei spatio. Rem in hac figura declarabo.

 

