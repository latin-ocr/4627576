xlx

Sit C centralis ignis, et A sol, qui annuo motu per orbem
circum ignem fertur. Terra sit in G, circumlata diurno motu,
sed mi'nore orbe, eoque ad orbem solis oblique posito, ut cir-
culus EF ad orbem BD. Iani sol ex A versus occidentem per-
· git, sed lento gradu, ita ut pluribus diebus tantum ad L per-
veniat: sed terra duodecim horis usque ad g provehitur, cum
et ipsa versus eandem partem moveatur ; itaque positus eius ad
solem vehementer immutatur. Sed qui fiat, ut inde noctis et
diei vicissitudo nascatur, nondum apparet: quod ut intelligatur,
haec addenda sunt. Una cum ter-ra circum ignem ambulat
antichthon, ut praeter Aristotelem Simplicius notat, et haec
quidem centrali igni semper propior manet, ipsoque nomine
ostendente, nihil aliud est quam opposita nostrae terra, ut ait
Aristo‘teles, hoc est terra antipodum, sive eam cum nostra
cohaerentem, sive divulsam Philolaus finxerit. *) Iam H sit
antich'thon3 ubi antichthon in eo loco est, dies erit in terra G.
Sin autem terra infra aequidialem circulum BD descenderit,

*) Posterius ideo putatur, quod antichthona fictam dicunt ad explen-
dum denarium numerum coelestium globorum: v. Aristot. Metaph.
1, 5. Sed potuit terra pro binis numerari, etsi antichthona cum
tellure cohaerentem Philolaus putaverit. Atque hoc verisimile fit,

quum et Aristotelem et Auctorem placitorum de antichthone haud
aliter quam de opposita nostrae terra loqui videmus. Quin etiam,
si coelum numeres, quod multi faciunt, vel praeter antichthona
decem sphaerae sunt: quocirca Aristotelis effato etiam minorem

fidem habuerim. Coelum antichthona esse inepte censet Clemens

Alex. Strom. V, p. 614.

(3)

