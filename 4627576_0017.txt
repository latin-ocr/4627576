IX

ascendente lucem accipit, submerso autom· infra finalem cir-
culum umbram superioribus regionibus mole sua obiicit, lucis
radios tum ab altero hemisphaerio tum a superiecto coelo de-
fendens. Non moveri tellurem, Proclus et Simplicius osten-
dunt ex Phaedone *)‚ ubi dicitur: τὴν ὁμοιότητα τοῦ οὐρανοῦ
αὐτοῦ ἑαυτῷ πάντη, καὶ ῑτῆς γῆς αὐτῆς τὴν ἰσοῤῥοπίαν, adiecta
causa: ὶσόῤῥοπον γὰρ πρᾶγμα ὁμοίου τινὸς ἐν μέσῳ τεθὲν, οὐχ
ἕξει μᾶλλον οὐδ’ ἧττον οὐδαμόσε κλιθῆναι· ὁμοίως δ’ ἕχον ἀκλι-
νὲς μένει. Parum firmum tamen argumentum est ex Phaedone
ductum ad interpretandum Timaei locum: nec melius alterum,
quod Locrus Timaeus, quem Plato sequi putabatur, terram
stare affirmat, quia, ut nuper explicuimus, non Plato ex Locro,
sed personatus Locrus ex Platone sua compilavit. At omnium
firmissimum et certissimum argumentum ex ipso nostro dialogo
sumptum, adhuc, quod iure mirere, nemo reperit„ Etenim,
quum paullo supra *ἢ orbem stellarum fixarum, quem Graeci
ἀπλανῆ appellant, dextrorsum ferri quotidiano motu Plato sta-
tuisset, non poterat ullum ‚terrae motum admittere, quia, qui
hunc admittit, illum non tollere non potest. Accedit, quod

*) p. 109. A.

**) P'. 36. C. Dexttorsum movetur, quia hic motus convenit naturae
Eiusdem (ταυτοῦ), de quo v. Procl. ad Tim. V, p.544. Cf. Aristot.

Metaph. Ι, 5, Quam parum his placitis terrae motus ab oriente ad

occidentem, qui sinistrorsum fit, congruat, nihil opus est monere.

